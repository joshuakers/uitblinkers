Tekst website kindercoaching

UITBLINKERS KINDERCOACHING

“A HAPPY CHILD MAKES THE WORLD SMILE”

Wat doen wij?
Soms heeft je kind net even wat extra begeleiding nodig dan jezelf, de school of de omgeving kan bieden, dan kun je bij ons terecht.
Als het even iets minder gaat en je wel wat hulp of steun voor je kind kan gebruiken dan kunnen wij daarbij helpen. We zijn oplossingsgericht en kijken dus niet naar problemen, maar naar mogelijkheden en de kwaliteiten van je kind. Hierdoor komt je kind lekkerder in z’n vel te zitten en wordt het een echte UITBLINKER.

HSP 
Hooggevoelige of hoog sensitieve kinderen hebben moeite met het verwerken van prikkels. Vaak wordt gedacht dat deze kinderen angstig of lastig zijn, maar in werkelijkheid zijn ze gevoeliger en denken ze langer over dingen na. Ze zijn vaak creatief, slim en vroeg wijs. Maar hebben meer tijd nodig om alles wat ze zien, horen of voelen te verwerken. Een hooggevoelig kind raakt makkelijk overspoeld door emoties. 
Wij helpen jouw kind te ontdekken wat het betekent hoogsensitief te zijn en hiermee om te gaan. Jouw kind krijgt meer zelfvertrouwen en het kan hoogsensitiviteit inzetten als zijn eigen superkracht. Zijn persoonlijke UITBLINKER.



Faalangst
Bij faalangst is een kind bang om te falen. Het woord faalangst zegt het eigenlijk zelf al. De gevolgen kunnen heel vervelend zijn. Je kind kan last hebben van buikpijn, hoofdpijn, of wil niet meer naar school. 
Bij faalangst hebben kinderen veel negatieve gedachten over zichzelf. 
Ze doen uitspraken zoals: “Het zal me toch niet lukken” of “Ik kan dat niet” of “Ik ben heel slecht in….” of “Doe jij dat maar… ik kan het niet”.
Wij leren uw kind hoe zij de faalangst de baas kunnen worden, op een manier die bij hen past. Ze leren hun angst om te zetten in kracht waardoor ze een echte UITBLINKER worden in het omgaan met angst.


Omgaan met boosheid (en emoties)
Ieder kind is weleens boos, heeft een driftbui of een woedeaanval.
Boosheid bij kinderen is heel normaal en hoort bij de ontwikkeling.
Maar soms heeft een kind weinig of geen controle meer over zijn of haar boosheid en is het lastig om het gevoel te stoppen.
Wij helpen je kind te ontdekken wat emoties zijn en waarom het soms zo boos is. We leren ze vaardigheden om van boosheid een superpower emotie te maken. Die je op de juiste manier kan inzetten. Zo wordt uw kind een UITBLINKER in het omgaan met emoties.



Even voorstellen
Abigaïl 

De meeste mensen noemen mij Abbi, wel zo makkelijk. 
Ik ben enthousiast, gezellig, gek op humor en heb oog voor kinderen.
Al heel jong wist ik dat ik juf wilde worden. Kinderen hebben altijd mijn interesse gehad. Voor mij zijn het de leukste mensen op aarde.
Ze zijn puur, oprecht, innemend, zonder vooroordeel en staan dichtbij het leven.
Kinderen maken me blij. Vandaar dat ik ook ruim twintig jaar vol enthousiasme en passie voor de klas heb gestaan. Ik heb op veel verschillende type onderwijs les gegeven en aan alle jaargroepen. 
De afwisseling vind ik het leukste, want elke leeftijd heeft weer iets verrassends.
Toch merkte ik steeds vaker dat ik als leerkracht te beperkt ben, om kinderen te geven wat ze echt nodig hebben. Steeds meer kinderen lopen vast in hun emoties, zitten niet lekker in hun vel of zijn hooggevoelig.
Het ging bij mij knagen dat ik deze kinderen niet kon bieden waar ze behoefte aan hebben. 
Vandaar dat ik samen met Suzanne besloten heb om deze kinderen een plek te geven waarin ik meer voor ze kan betekenen. Waar er tijd en aandacht voor ze is, die ze zo hard nodig hebben.
Als coach neem ik de tijd voor uw kind, gaan we samen op ontdekkingstocht en bestaat mijn aanpak uit humor en plezier.
Elk kind is een uitblinker, ik help uw kind graag te ontdekken waar zijn superkracht zit en te gaan stralen. A HAPPY CHILD MAKES THE WORLD SMILE.



Suzanne
Ik ben Suzanne: coach, psycholoog, moeder van 3 kinderen, gezellig, inlevend en enorm geïnteresseerd in grote én kleine mensen. 
Van jongs af aan probeerde ik me al onbewust in te leven in anderen en te begrijpen hoe ze zich voelden. Door mijn opa’s interesse in psychologie kwam ik in aanraking met dit onderwerp en ging er voor mij een wereld open. Voor ik het wist was ik bezig om psycholoog te worden en kon ik mijn enthousiasme voor het menselijk gedrag kwijt in mijn vak. En ik geniet er nog steeds van! Het is een uitdaging om door goed luisteren iemands kwaliteiten naar boven te halen en oplossingsgericht aan de slag te gaan met ontwikkelpunten. Toen ik moeder werd kreeg mijn leven een extra dimensie en besefte ik dat opvoeden soms behoorlijk complex en lastig kan zijn. Ik ging me verdiepen in de manier waarop kinderen de wereld ervaren en in positieve methoden om ze te begeleiden en in hun kracht te zetten. En zo ontstond een idee: ik combineer mijn expertise als het gaat om coachen, invoelen, meedenken met mijn liefde voor kinderen. Als coach neem ik écht de tijd voor je kind, want ik vind dat kinderen groeien door oprechte interesse, onverdeelde aandacht en begrip voor hun beleving. Ieder kind heeft zijn talenten en door die te benadrukken maak ik van jouw kind een UITBLINKER!














ONZE WERKWIJZE 

Bij de start van het coachtraject kijken wij naar de hulpvraag en de behoefte van uw kind.
In de coachsessies wordt er vooral gekeken waar de mogelijkheden liggen van het kind; wat kan het wél, wat zijn sterke punten en wat heeft het kind nodig om te groeien?  De duur van het traject is afhankelijk van de leeftijd en de hulpvraag van uw kind. Het is mogelijk dat een traject heel snel gaat en binnen 4 sessies het doel bereikt is, maar dit kunnen er ook 6 of 8 zijn bij complexere vragen.

Kennismakingsgesprek (30 minuten)
Dit is een oriënterend gesprek om samen vast te stellen wat kunnen we betekenen voor jullie. Dit gesprek kan eventueel telefonisch.
Intakegesprek (45-60 minuten)
Aan de hand van een intakeformulier bespreken we uitgebreid wat de hulpvraag en verwachtingen zijn. Dit doen we samen met de ouder en het kind.
Coachtraject (45-60 minuten per sessie)
Deze sessies vinden plaats met de coach en het kind. Tijdens deze fase voeren we het plan uit en geven we begeleiding op maat. Hierbij gebruiken wij Spelmateriaal en methodieken die passend zijn bij de hulpvraag. 
Evaluatie
Bij de afsluiting kijken we terug op het coachtraject en staan we stil bij wat we hebben bereikt. Het traject wordt kort samengevat en besproken. Hebben we bereikt waar we voor gingen? En voelt uw kind zich nu een echte uitblinker?
ak gebruik van veel verschillende werkvormen, waarbij ik ‘het praten op een stoel’ tot een minimum beperk. Ik gebruik veel creatieve werkvormen, visualisaties, bewegingsoefeningen, rollenspellen en systemische werkvormen. Ik stem het coachtraject volledig af op de vraag, wensen en behoeftes van de jongere. 
De duur van het traject is afhankelijk van de leeftijd en de hulpvraag van de jongere. Het is mogelijk dat een traject heel snel gaat en binnen 4 sessies het doel bereikt is, maar dit kunnen er ook 6 of 8 zijn bij complexere vragen. Ik maak gebruik van veel verschillende werkvormen, waarbij ik ‘het praten op een stoel’ tot een minimum beperk. Ik gebruik veel creatieve werkvormen, visualisaties, bewegingsoefeningen, rollenspellen en systemische werkvormen. Ik stem het coachtraject volledig af op de vraag, wensen en behoeftes van de jongere. 

